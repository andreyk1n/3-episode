<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/favicon-32x32.png">
    <link rel="icon" type="image/png" sizes="16x16" href="./favicons/favicon-16x16.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <title>У Алабамі</title>
    <link rel="stylesheet" href="./stories.css">
</head>
<body>
    
    <div class="wrapper">

        <header>
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories2.html">НАСТУПНЕ ОПОВІДАННЯ</a></li>
                </ul>
            </div>
            <div class="main-btn-container">
                <a href="./index.html">
                    <img src="./images/лого-removebg-preview.png" class="logo-img" alt="logo">
                </a>
            </div>
        </header>

        <!-- MAIN CONTENT -->
    <section class="main-content">
        <div class="main-sidebar">
            <a href="./stories2.html" class="episode-link">НАСТУПНЕ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">СВИНЯ НА ЙМЕННЯ ДОСЯ</p>
                        <p class="annotations">Автор: Вася СЛИВЧИК</p>
                        <p class="annotations">
                        </p>
                    </div>
                    <img src="./images/stories1.jpg" class="stories-img" alt="">
                </div>
                <div class="stories-text-container">
                    <p class="stories-text">
                        <p class="stories-text">Найбільш жорстокий хижак зі всіх, що є на планеті це - ЛЮДИНА!!! Бо тварина вбиває іншу тварину на рівні інстинкту і відповідно до свого рівня мислення. Найідеальніший хижак серед звірів – лев. Він заслужено вважається королем звірів. Лев шукає жертву та полює на неї для задоволення своєї певної потреби. Йому потрібна їжа!!! Його, як й інших хижих тварин, звинуватити тут немає в чому, бо вони це роблять, щоб їсти м’ясо, а не вмирати з голоду. Крім того, вони нападають, щоб вижити, захиститись від небезпеки, а вбиваючи – самостверджуються, як хижаки. Бо це дика природа і такі закони виживання у ній.</p><p class="stories-text"> Людина ж вбиває тварин не завжди з крайньої необхідності чи заради голоду. Часто вона це робить, щоб збагатитися. А ще, інколи, - заради розваги, азарту, адреналіну в очах. Буває, що заради трофеїв, аби потім похизуватися перед колегами чи приятелями. Або, щоб «тіпа» показати природі, хто господар на цій Планеті, і ненаситні апетити зазіхають все більше і більше на святе!!! Просто, отака-от браконьєрська суть «homo sapiens»…</p><p class="stories-text"> </p><p class="stories-text"> </p><p class="stories-text"> Різали якось свиню у мене на малій батьківщині. А точніше, в маленькому містечку Копичинці. Воно знаходиться у Гусятинському районі Тернопільської області. Так, я звідти родом. Це було перед Пасхою. Жахливе заняття. Дійових осіб цієї трагікомедії п’ятеро: я, мій дідусь Іван, бравий різник на все містечко - Антосьо, сусід Гаврило, ну і свиня спочатку також була... :)</p><p class="stories-text"> </p><p class="stories-text"> </p><p class="stories-text"> </p><p class="stories-text"> </p><p class="stories-text"> ПЕРСОНАЖІ:</p><p class="stories-text"> </p><p class="stories-text"> І. Свиня на ймення ДОСЯ - здорова й добре вигодувана жертва пасхальних свят. Її вага близько 1,5 корця (150 кг). Вона, як то кажуть, винуватець торжества.</p><p class="stories-text"> </p><p class="stories-text"> ІІ. Різник Антосьо – низький, але дуже моцний сільський хлоп, років десь так під 45. Ще його всі знають у Копичинцях під кодовим ім’ям МАССАР ТОХА. Але так краще його вголос не називати. На це є дві причини. Перша: в нього на поясі завжди стирчать три ножі різного калібру, гострих правда, як старе поржавіле лєзвіє Sputnic (Gillette), але зарізати ними можна і це вже вагомий аргумент. Друга причина: він, як справжній майстер своєї справи - професіонал, має знайти гармонію між своїм внутрішнім світом, сміливістю і природою. Тому до роботи, не вливши в себе граньонний двохсот грамовий стакан самогонки, ще ні разу не виходив. Тому ніхто не знає, що від нього можна чекати. Надлишок свого бугайського здоров’я та життєвої енергії щоденно вбиває безпробудним алкоголізмом і дзигарами «Дойна», «Памир», «Верховина», або самокрутками. Має привітно тупу посмішку. Але включає її вкрай рідко, бо через три пачки «Дойни» в день, зуби в нього не то шо жовті, а коричневі, і через один повипадали. Ходить Антось постійно в здоровенних, на п’ять розмірів більших кирзаках, котрі забезпечують йому надійну стійкість, коли він п’яний, тобто, протягом всього його життя. Одітий він в старі воєнні штани, на яких червоні плями крові імпозантно вписуються в загальну картину камуфляжу, подзюравлену базарну футболку з надписом CalvinKlein (при чому, написано з двома помилками), і поверх неї заправлену в штани камізельку. В загальному, Тосьо хлоп добрий. Все виручит, коли попросиш, але щоденна робота різника залишила на ньому свій відбиток, замашки жорстокості і скрите бажання когось зарізати.</p><p class="stories-text"> </p><p class="stories-text"> ІІІ. Я (він же - Вася Сливчик) – не дуже працьовитий, трішки лінькуватий внук, який виріс у бабусі й дідуся, за що їх дуже люблю й безмежно їм вдячний. Моє дитинство пройшло в Копичинцях. Це таке собі МСТ – містечко сільського типу, що знаходиться на півдні Тернопільської області. Але вчився і зараз живу в Івано-Франківську. Є особливість моєї персони, котра зараз є дотичною до цієї розповіді. Доречно є те, що я наділений прекрасним даром імітації будь-якої роботи й вмію створити враження, ніби без мене не може обійтися жодне серйозне діло. До бабусі і дідуся приїжджаю рідко. Оскільки «піднімати сільське господарство», особливо в плані сапання буряків чи розкидання гною по городі не належить до моїх найближчих планів та не приносить мені ніякого задоволення. Скоріше, навпаки. Ну бо я – не до господарки хлоп. А хочу бути хорошим поетом та добрим літератором. Короче, як про мене кажуть в Копичинцях – «літаю в облаках». Не подумайте ж тільки, що я взагалі їм нічого не допомагаю робити по господарстві. Саджання й копання картоплі, носіння березового соку навесні, нагле тибрення молодого гороху з колгоспного поля - все ж не обходиться без моєї безпосередньої участі, і як то кажуть, «главних ролєй».</p><p class="stories-text"> </p><p class="stories-text"> ІV. Дідусь Іван – високий, худорлявий, працьовитий чоловік. Справжній господар. Любить свою хату, садівництво, город, крілів, качок-шипунів. Володіє оригінальністю мислення і бажанням щось там вдосконалювати коло хати. Має «підвішений» язик, чудове почуття гумору, а коли вип’є, то ще й бурну фантазію. Щось я собі так думаю, що в цьому плані я, напевне, таки вдався до нього. На той момент в дідуся були проблеми зі здоров'ям (в його-то 73 роки, хоча він виглядає набагато молодшим). Йому не можна піднімати тяжкого і робити надто різких рухів. Тому до свині він не брався, а стояв поруч і грамотно керував процесом. Як вчили у моєму унівєрі - займався СИТУАЦІЙНИМ МЕНЕДЖМЕНТОМ. Слід замітити, що дідусь Іван – найбільш адекватний з нас чотирьох. Тобто з тих, хто різали свиню, або були там присутні.</p><p class="stories-text"> </p><p class="stories-text"> V. Сусід Гаврило – колишній партдєятєль, досить типовий представник місцевої «інтеліґєнції». Робити він особливо нічого не хоче, має тягу до прекрасного і до халяви, ще набагато лінивіший ніж я й п’є трохи менше за Антося, бо здоров’я не то. Зате, має старий, покоцаний та обгрижений іржою «Москвіч» й хату, котра одна з перших у Копичинцях була оббита євровагонкою. Але тільки по боках. Ці дві речі викликають у ньому почуття неймовірної гордості й поваги до самого себе. Сусід Гаврило, правда, свиню не різав. Він стояв за плотом, дивився й ні фіга не робив. Але так часто втикався, багато балакав, кричав що робити, радив і коментував процес, що складалась ілюзія його близької присутності, ба навіть допомоги нам у цій не легкій справі.</p><p class="stories-text"> ***</p><p class="stories-text"> </p><p class="stories-text"> Все почалось приблизно о шостій годині ранку, бо якраз десь в цей час мав співати Вітас. Вітас - то півень, котрий жив у моїх бабусі й дідуся. Але коли Антосьо борзо з ножами і сокиров в руці ввалився на наше подвір’я, Вітас афігєл, бо подумав, шо то «по нього», моментально захрип і вирішив цього ранку не палитися.</p><p class="stories-text"> Бабуся Марія тут же влетіла з криками і йойками в мою кімнату, бо вже прийшов массар, а я ще в ліжку, і намагалась мене розбудити. То їй не дуже вдавалось, хочу вам сказати, бо вчорашній вечір і всю ніч я був з колєгами в клюбі (на той час ми довго не бачилися). Всі так страшно напилися, що додому йшли на автопілоті, а точніше – по плоті. (додумати) Одним словом, коли ми вже насилу розпрощались і я за двадцятим разом ледве вгадав пін-код від фіртки, то в літній кухні старе совєцьке радіо, «колгоспник», пікало 5-ту годину ранє.</p><p class="stories-text"> Отже, я - абсолютно виспаний, бадьорий, з ясним поглядом, свіжим непом’ятим лицем та кришталево чистим подихом, пройшов повз свою маму, що надворі готувала горшки та різну посуду на солонину. Став біля Антося й поздоровкався з ним. І ви знаєте, мені в цьому плані дуже пощастило. Бо той страшний перегар, який тягнувся за мною ще з хати, елєгантно маскувався під перегарище, яке витало кругом Антося. Це, напевне, і є причиною того, що мама не помітила, що я був п’янючий, як ніченька. А це врятувало мене від пів годинної лекції, ще й при сторонніх людях. </p><p class="stories-text"> - Я ффігєю!!! Скільки ж тоді вбухав Антосьо? - на мить замислився я.</p><p class="stories-text"> Тут з гаражу з грубим шнурком вийшов дідусь Іван і сказав: «Пішли». Ми зайшли до хліва. Бідна жертва зразу зрозуміла, що це не їсти їй принесли, а піздєц прийшов до неї. А, як відомо, «піздєц не лЄчітца». Тим більше, такий, як Антосьо. Це може прозвучить дивно, але Дося й справді відчувала, з якими намірами ми туди зайшли, наче вона прочитала наші думки. Дуже вже неспокійно вона себе поводила. Тварини керуються інстинктами і з природою у набагато тіснішій гармонії, а не як люди – помилково ставлять себе вище за неї. Тому вони й передчувають сильні бурі, землетруси, блискавки, потопи та іншу небезпеку, кардинально змінюючи свою поведінку. Свині неначе щось з середини підказувало про близьку кончину. Їй крізь історичний зв'язок поколінь, на енергетичному рівні цієї клітки, кричали всі попередні мешканки, які вигодовувались тут для тієї самої мети. Дося знала, що це буде її останній путь. А можливо, вона просто зробила логічні висновки, побачивши зосереджену «морду ліца» п’яного Антося і три ножі на поясі. </p><p class="stories-text"> Чьотким рухом, за другим разом він відкрив клітку, але свинка перестрашено втікла в кут. Антосько підійшов до неї і видав, по-моєму, геніальну фразу:</p><p class="stories-text"> - Но-но, чого ти мене боїшсє, мацьонька?</p><p class="stories-text"> Потім він – різник, погладив їй чоло, ніжно дав кілька щелбанів у п’ятачок, почухав за вушком, а, в кінці кінців, просто дихнув на неї. Дося розслабилася і успокоїлася. Бачив би це геніальний художник Рєпін, свою картину він так би і назвав: «Антосьо і свиня. ПЕСТОЩІ зі смертю». Після цього різник прив’язав шнурком Досю за ногу. Незважаючи на крики, пищання і свинячий вереск, потяг її попри клітку з іншою свинею на двір. Іншу свиню, до речі, звали Елєонора, і вона блондінка. Тобто, вона дуже охайна, чиста й надто біла, щоб її просто називали свинею. Тому й Елєонора. Побачивши це все на власні очі, важко нам людям уявити, про що вона думала у ті страшні моменти. Вона пережила найстрашніший у своєму житті стрес. З того всього похудала, згризлася наніц (перехвилювалась) і якби могла, то на почві нервів захворіла б на цукровий діабет. </p><p class="stories-text"> Надворі почало сходити сонечко. При сході воно не жовте, а приємно рожеве; роса впала на траву, всі сусідські півні почали піяти (кукурікати). Мовчав тільки наш Вітас. Одним словом, народжувався новий день - субота.</p><p class="stories-text"> В силу вчорашніх обставин, я м’яко кажучи невиспаний (бо спав менше години), точно не знати чи ще п’яний, чи вже наступив такий жорсткий бодун, чи це гармонійно поєднується… І взагалі, стою ледве теплий, подумки проклинаючи свиню, Антося, всіх півнів, які безперестанку кукурікають. Стою, проклинаючи блядське сонце, що світить в мої і без того ясні очі, ту хвилину, коли бабуся забігла в кімнату і розбудила мене, всіх колєґів. І, насамкінець, кожен випитий мною стакан самогонки з моменту, відколи я їм подзвонив і десь так до годинки четвертої ранку. Виявляється, цілу годину ми з тєжков бідов ся добирали додому, коли тверезому там йти хвилин п'ятнадцять.</p><p class="stories-text"> Антосьо витягнув Досю надвір і прив’язав її за задню ногу грубим шнурком до слупа. Потім поплював собі на руки й розтер. Взяв кувалду, рєзко підбіг до жертви, браво вискочив на неї як на коня, розмахнувся і як влупив… Але попав десь не туди. Свиня замість того, щоб заглушитись, сильно зверещала, шарпнулась, що аж скинула з себе різника і, порвавши шнурок, втікла до хліва. Двері, чомусь, туди були відкриті. Я з дідусем переглянулися й спочатку хотіли тікати через паркан, але потім стало цікаво і ми залишились подивитися. Тут одне з двох: або Дося просто відвернулась, або різникові в очах двоїться. Сусід Гаврило з-за плоту вибухнув сміхом, аж сперся на гнилу штахету головою. Антосьо, аффігєвший, встав з землі, потряс головою, потріпався, голосно крикнув «Курва!» і попросив пів літри води. За водою до літньої кухні побіг я. Набрав літру, але по дорозі назад сам випив половину. Тосьо то вдудлив, аж потекло -му за пазуху, повтирався і пішов відв’язувати шнурок. Про що встигла розказати Дося, що втекла з того світу, своїй сусідці Елєонорі, людський інтєлєкт не взнає ніколи. Але коли Антось знову зайшов до хліва, жертва скакала по клітці як навіжена. Елєонора ж, наслухавшись того всього, а можливо побачивши все на власні очі, крізь відкриті двері, спокійно лежала на підлозі. Вона або впала в обморок, або прикинулась мертвою, або зробила як Вітас – вирішила не палитись і сховатись за корито.</p><p class="stories-text"> Короче, щоби не затягувати події, Дося зірвалась з того шнурка ще раз і знову втікла до хліва. Тосьо попав кувалдою не в чоло, а десь біля правого вуха, і знову був кинутий бідолашною твариною додолу. Сусід Гаврило приніс собі вже крісло, і якби знав, що таке науково-технічний прогрес, то взяв би ще й фотоапарат. З хліва долинав жахливий писк бідної Досі, з другої сторони – голосний ржач сусіда Гаврила, і все це доповнювалось дибільними єндиками, які хотіли перекричати і те, і друге. Я з дідусем Іваном стояли в шоці. В глибині душі ми сильно жаліли свинку та вибачались перед нею, що не знайшли кращого різника, а зовні навіть не старались стримувати сміх, бо хтіли жити довше. Мені стало краще. Я трохи роздуплився і зрозумів, що тут треба вмішатись і мені. Дідусь знайшов грубий канат і ми з Антосьом вкотре зайшли до хліва. Дося скаженіла, а Елєонора, якщо перший раз прикидалась, то цього разу впала в обморок по-справжньому.</p><p class="stories-text"> Цього разу бідну Досю прив’язали за дві задні ноги до слупа. Дідусь Іван щільно закрив двері до хліва, щоби в нас залишилась хоч одна свиня живою. Я, сильно впершись ногою в той же слуп, двома руками тримав за канат, котрим і була зв’язана бідолашна жертва пасхальних свят. Антосьо, вцідивши ще літру води, як тореадор, вискочив на Досю, що й так брикалась, возніс кувалду високо-високо в небо… і, злосний як дідько, почав мотлошити пацє по голові. Гупнув раз, другий, третій!!! Свиня не стихає, дико верещить, пищить і шарпається. То вклякає на коліна, то встає і підскакує. Я ще в більшому шоці, вже тверезий як скельце, ледь-ледь всією силою втримую в двох руках канат. Дідусь Іван затулив долонею очі й час від часу підглядає у шпарину між пальцями. Тосьо підлітаючи, захекано замахується молотом ще раз і ще раз. Сусід Гаврило, махаючись в кріслі, місця собі не знаходить. Він розмахує руками, вболіває, як за Кличка в боксі, свистить і кричить:</p><p class="stories-text"> - Йоб твою мать, Тоську!!! Та менше пий!!! Як двоїться, то бий раз справа, а раз зліва. Ти колись, курва, забивав слупки на пліт в землю чи нє, блять?!</p><p class="stories-text"> Антось того не чує, але тєжко сопит і цідит кувалдов по свині раз по раз, як по наковальні. Десь аж на десятий раз він попав сильно і точно в чоло - пішов характерний тупий звук. Бідна Дося хрюкнула, повалилась на землю і затихла. Сусід Гаврило зіскочив з крісла, підняв руки вверх і крикнув - «YES!!!». А Тосьо зробив ще два контрольних по голові. Я відпустив канат і підняв очі на різника. Той копнув свиню ногою, кинув кувалду, сплюнув в бік і сказав:</p><p class="stories-text"> - Фу, бля. Я аж впрів!!!</p><p class="stories-text"> Після цих слів, він витягнув найбільшого ножа, й, перевернувши свиню, з розгону запхав його в область серця аж по саму ручку. Ось тепер всі зрозуміли, що Антосьо дійсно в ударі. Це реально його стихія, яким би п’яним він не був. Дося пискнула та рефлекторно дьорнулась кілька разів. Кров бризнула з-під ножа і потекла ще й з рота. Роздався тихий храп. Всі скривились.</p><p class="stories-text"> Гаврило переліз через пліт до нас. Жінці своїй, яка вже на той час теж прибігла подивитись, показав, щоб йшла до хати і сказав:</p><p class="stories-text"> - Ну, на кінець-то!!! Шо два таких здорових хлопа, і не годні дати собі раду з пацєм? Йой! Ото вже!</p><p class="stories-text"> Потім він підійшов ближче і теж копнув свиню, але вона здригнулась. Сусід моментально відскочив і помінявся на лиці.</p><p class="stories-text"> - Ото боягуз! - сказав Антосьо, очі в котрого світились від перемоги і пережитого адреналіну, - Та ти би хєр курку зарубав, не то шо свиню зарізати!!!</p><p class="stories-text"> Сусід Гаврило опустив очі і змовчав. Я стояв мовчки, емоції кипіли в середині, адреналін заскалював, а мої руки тремтіли і пекли від канату. Мені було дуже жаль нещасну свинку, серце боляче стискалось. Я проковтнув гірку слюну і тільки тепер усвідомив, що став співучасником вбивства. А це ще більше ятрило мені душу. Бідна Дося ще кілька разів з кровавим ножем в серці зводилась на ноги, злизувала кров з зубів, тяжко хрипіла, кричала, пробувала кудись йти. Але від стількох ударів їй паморочилось в голові, темніло в очах, підкошувались ноги і вона знесилено падала на землю. Я не міг на це дивитися – ледве витерпів. Таке враження, що це не свиню боліло, а мене. Через деякий час вона затихла й не ворушилася.</p><p class="stories-text"> Тосьо в цей час стояв, спокійно дивився і курив свою «Дойну» без фільтру. Потім викинув бичок, відв’язав свиню від слупа і, витримавши паузу, харизматично спитав:</p><p class="stories-text"> - Ну шо, може по сто грам? Тойво… за упокій душі.</p><p class="stories-text"> Сусід Гаврило теж потер руки. І я, в принципі, зрадів пропозиції, бо після пережитого треба було залити горе. Тим більше, після вчорашнього не мішало б похмелитися. Дідусь Іван запросив усіх до хати. Бабуся Марія щось по-рєзкому накрила на стіл. Ми випили по кілішку файної дідусевої самогонки, з плаваючими шкірками від апельсину у пляшці. Потім ще два тости підряд пом'янули файно відгодовану свиню… і тут до хати з криками влітає сусідова жінка:</p><p class="stories-text"> - Йой Гаврильцю!!! Біжє, подивисє шо там сє стало!!! А ви чого сидите? Тоже біжіт!!!</p><p class="stories-text"> Поверещала, сіла й почала пити «Валідол».</p><p class="stories-text"> Виявилось, що бідолашна Дося відійшла від ударів молотом по голові. Вона встала на ноги і відв’язана, з ножем в серці, передчуваючи близьку смерть, хотіла тікати від хліва. З останніх сил своєю вагою пробила гнилий паркан сусіда Гаврила, пробігла ще метрів з двадцять, впала посеред городу, на щойно пасапану бараболю, і там вже перейшла у світ інший. Якби існував рай для свиней, то вона б за ці страждання передсмертні, неодмінно мала б туди потрапити, бо цей п’яний бовдур Антосьо не попав ножом точно в серце, а тільки трохи його зачепив. Одним словом, не зарізав, а замучив бідну тварину.</p><p class="stories-text"> Далі, з протоколу, пряма мова сусідки з її розмови з моєю бабусею:</p><p class="stories-text"> - Я виходжу з хати з манєрков, би котови дати їсти, дєвлюсє, пацє, то шо вони так довго різали, повалило гет цілу квадру нашого плоту!!! Кров з нього тако сє ллєє, а воно біжит в мене по городі. Йооой, я аж манєрку з рук пустила… А пару востатних кроків воно вже ледве йшло, і так сє хитало, ніби п’яне. О чисто, як Гаврило в неділю від Петра Адамового прийшов. Потім впало до земли і видко прийшов йому там кінец. Я би й борше прилЕтіла вам сказати, але самій сє хтіло подивити, бо то не так часто пацє від Митражиків в мене по городі тікає…</p><p class="stories-text"> Ми підійшли до Досі. Антосьо копнув її ногою і сказав:</p><p class="stories-text"> - Видиш Васильку, то вже не свиня, то півтора корця мнєса і солонини туво лежит.</p><p class="stories-text"> Потім ще я собі разок копнув свиню й відповів:</p><p class="stories-text"> - Та бачу, бачу…</p><p class="stories-text"> А потім ще й сусід Гаврило раз копнув і не стримався:</p><p class="stories-text"> - Якої холери, курво, до мене на город побігла!?!</p><p class="stories-text"> Ми ще не встигли добре дотащити Досю назад, як вже всі сусіди, по «польовій пошті» знали про інцидент. Антосьо тяжко здихнув і видав: </p><p class="stories-text"> - Отако, втік би від мене мій ножик, і шо би я тоди робив?</p><p class="stories-text"> Потім він витягнув ніж, весь у крові, полизав лезо, прицмокнув, примруживши око і сказав: - «Жирна свиня!» - шо він мав під цим на увазі, я не розумію до тепер.</p><p class="stories-text"> На цьому приколи не закінчились. Дальше свиню треба було посмалити. В принципі, в принципі, все минуло без жертв. От тільки я, ненароком, паяльною лампою обсмалив Антосьові його буйний волосяний покрив на правій руці. Від неминучої смерті, слідом за свинею, мене спасла тупа фраза, яку я бовкнув собі у виправдання: </p><p class="stories-text"> - Ой, вибачте, то я по п’яні…</p><p class="stories-text"> - А-а, ну раз по п’яні, то це прощається. Уважаю! - відповів Антось і подивився на мене, як на собутильника.</p><p class="stories-text"> І це був єдиний випадок в моєму житті, коли алкоголь врятував мене від смерті. Велика просьба вас не повторювати все почуте в домашніх умовах, і не надіятись. Бо алкоголь – то зло, просто мені один раз з ним повезло.</p><p class="stories-text"> А дальше? Дальше, почалось щось занадто жорстоке, щоби Вам це так детально описувати. А якщо коротенько: підсмажили ми бідну Досю паяльною лампою, гарно почистили, змили теплою водою. Антосьо відрізав голову, язик, хвіст, розрубав сокирою грудну клітку, як в ужастіку «Поворот не туди». Повитягував всі «запчастини»: легені, серце, печінку і прочую нєчисть. До речі, печінка в свині така здорова. Ох Антосьові би таку печінку, то він пив би напевне безпробудно!!! Він витягнув 42 метри кишок, і то при чому таких нереально смердючих, що я ледь не побачив, чим вчора ввечері закушував. Кишки, кому цікаво, кинули в старий великий тазік, і біля них весь час ошивався бабусин котяра Максік. Він мявкав, лазив і облизував то всьо.</p><p class="stories-text"> - Фу-у-у, блін!!! Як він низько впав в моїх очах. Шоб я ще раз в житті його погладив. Ага!!! – подумалось про себе.</p><p class="stories-text"> Потім Антосьо із задоволенням, як дрова, порубав спинний мозок і розділив свиню на чотири чвертки. Ці чвертки віднесли до мами й бабусі у літну кухню і подальша доля їх невідома. Хоча всі здогадуються. Правда?</p><p class="stories-text"> Навіщо я Вам усе це розповідаю? А так! Щоб знали!!! Бо спочатку, побач як вбивають цю тварину, а потім вже їж м'ясо і смакуй цим всім!!!</p><p class="stories-text"> P.S. До речі, мій дідусь розповідав, що друга свиня – Елєонора, після того тиждень не їла і перестала голосно хрюкати. А кожного разу, коли відчиняються двері до хліва, в неї фобія, що зараз зайде Антосьо!!!</p><p class="stories-text"> Ну нічого, до Різдвяних свят не так довго залишилось. :)))</p><p class="stories-text"> </p>
                    </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    </div>

</body>
</html>